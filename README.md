# Math-Learning-Recommendations
## Курсов проект – описание

# 1.	Мотивация на задачата

В днешно време математиката е задължителен предмет в училище. По тази причина, се налага всички  деца да я изучават до завършване на средното си образование.
Всеки ученик си има любими раздели в учебниците, които учи с желание и такива, които са му трудни и неразбираеми.
Тъй като всички области на математиката са изключително важни за развитието на човека, за неговото логическо мислене и възможността да може да прави геометрична интерпретация на нещата, той трябва да има знания както по алгебра, така и по геометрия.
Мотивацията за този проект е да помогне да съответният учител да разбере в коя област неговите ученици  се затрудняват. След като има тази информация той ще знае на кои раздели трябва да наблегне, за да може децата да имат еднакви знания във всички области на тази дисциплина. По този начин обучението ще бъде по-лесно и по-полезно за учениците.

# 2.	Описание на задачата

За да имаме представа в коя област на математиката съответният ученик има повече знания ще разгледаме неговите интереси и задължения през седмицата.
Приложението съдържа 16 входни параметъра:



**-	Възраст (от 1-ви до 12-ти клас)**

В началното ниво на обучение, математиката е изключително забавна и интересна. Почти всички деца се справят отлично с нея. Трудността настъпва когато те преминат от четвърти към пети клас, защото материала, които им е по учебна програма, е доста по-сложен. В този случай, за да разберем в коя част на този предмет детето би се затруднило повече, се опираме на извънучилищните му занимания. Ето защо поставяме възрастта като основен и най-влиятелен фактор в нашата програма.

**-	Уроци по математика (от 0 до 5 пъти на седмица)**

Другият основен параметър в нашия проект са допълнителните уроци, защото ако детето ходи на уроци то ще има еднакви знания както по алгебра, така и по геометрия.

**-	Спорт (от 0 до 20 часа на седмица)**

**-	Актьорски изкуства (от 0 до 20 часа на седмица)**

**-	История (от 0 до 15 часа на седмица)**

**-	Рисуване (от 0 до 30 часа на седмица)**

**-	Физика (от 0 до 20 часа на седмица)**

**-	Музика (от 0 до 30 часа на седмица)**

**-	Компютърни игри(от 0 до 40 часа на седмица)**

**-	Компютърни науки (от 0 до 30 часа на седмица)**

**-	Електроника (от 0 до 20 часа на седмица)**

Следват факторите, които са свързани с желанията на учениците, или по-точно как прекарват свободното си време. Някои от параметрите (компютърни игри, физика, музика и др.) оказват доста голямо влияние за развитието на децата относно математиката, а други като спорт и  актьорски изкуства, които не са свързани по никакъв начин с алгебра и геометрия, оказват слабо влияние.

**-	Алгебра (от 0 до 10 часа на седмица)**

**-	Геометрия (от 0 до 10 часа на седмица)**

Към основните параметри включваме и самостоятелната работа на ученика по математика, защото когато на едно дете му е лесен и интересен даден раздел от учебника, то си решава задачи с удоволствие. В случай, че даден урок му е труден то не решава задачи от него, защото не ги разбира. Това също влияе изключително много на неговите знания в различните области на математиката. 

**-	Родител – чужд език (от 0 до 5 пъти на седмица)**

**-	Родител – музикален инструмент (от 0 до 5 пъти на седмица)**

**-	Родител – спорт (от 0 до 5 пъти на седмица)**

Към всичко това сме добавили и параметри, които са свързани с желанията на родителите към децата им, тъй като повечето родители изискват децата им да ходят на спорт или на други извънкласни дейности. Това също влияе непряко на областите в математика , в които детето ще показва по-добри резултати. 

След като имаме информация по какъв начин преминава свободното време на съответното дете ще можем да определим дали ще му трябва помощ по алгебра или ще му трябва помощ по геометрия. В това се състои и изходният параметър.

# 3.	Имплементация на задачата
Системата е направена чрез Fuzzy Toolset на MATLAB.

# Изготвили
Людмила Иванова - 181217024
Симеон Лаплев - 181217011
Ангел Неев - 181217022
